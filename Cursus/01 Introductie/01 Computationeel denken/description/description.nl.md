<div class="callout callout-info">
  <h4>Eindterm: computationeel denken</h4>
  <p>De leerlingen ontwerpen algoritmes om problemen digitaal op te lossen. </p>
</div>

## Wat is computationeel denken? Meer dan alleen maar programmeren.
Een computer wint gemakkelijk van een schaakmeester of de beste Go-speler. En Google Assistent kan met artificiële intelligentie een afspraak bij de kapper maken. 
Maar toch zijn computers niet slim. Ze voeren instructies uit die mensen hebben geprogrammeerd. Computationeel denken is niet gewoon programmeren, maar **gaat om het denkniveau daarboven**. 

Computationeel denken gaat over het vermogen om **problemen op te lossen** door **inzicht in ICT** of **met behulp van ICT**. We zetten digitale tools in bij conceptueel en wiskundig denken. Computationeel denken stimuleert het **redeneren**, **abstraheren** en het **probleemoplossend vermogen**. Computationeel denken houdt dus in dat je naar een probleem of vraagstuk kijkt op een manier die toelaat dat een computer kan helpen bij de oplossing. Ruwweg gezien zijn er twee denkfasen:

* Denk na over de stappen die nodig zijn om tot een oplossing te komen.
* Zet je de "computer" met je technische skills en knowhow aan het werk.

In computationeel denken onderscheiden we volgende **deelcompetenties**:

* Formuleren van problemen;
* Logisch organiseren en analyseren van gegevens;
* Voorstellen van data door abstractie;
* Automatiseren van oplossingen via algoritmisch denken (opeenvolging van geordende stappen);
* Identificeren, analyseren en implementeren van mogelijke oplossingen met als doel de meest efficiënte en effectieve combinatie van stappen en middelen;
* Veralgemenen van het probleemoplossingsproces en transfereren naar andere problemen.

Onderstaande figuur legt computationeel denken schematisch uit:

![Overzicht computationeel denken](media/vertaling_barefoot.jpg){:data-caption="Overzicht computationeel denken"}

Computationeel denken heeft dus niets te maken met nadenken over computers of redeneren zoals een computer. **Programmeren** is een middel daarvoor. Programmeren is immers ideaal om computationeel denken in de praktijk te brengen. Je leert zo wat een algoritme, een programma, variabelen, condities of decompositie is. Dat klinkt complex, maar zelfs Jeroen Meus schrijft algoritmen. Een algoritme is een geheel van instructies die je stapsgewijs uitvoert om een probleem op te lossen. Een recept dus. En bij IKEA krijg je ook een algoritme om een kast in elkaar te steken. <i>Professor informaticawetenschappen Frank Neven (<a href="[https://www.vrt.be/vrtnws/nl/2017/12/04/opinie-frederik-de-bosschere-algoritmes/](https://www.klasse.be/213656/kunnen-jouw-leerlingen-al-computationeel-denken/)">Klasse</a>)</i>.

Daarom zullen we in deze cursus de basisbeginselen van het programmeren aanleren.


## Wat is een algoritme?

<div class="callout callout-danger">
  <p>Een algoritme is een geheel aan instructies die stapsgewijs uitgevoerd kunnen worden om een probleem op te lossen.</p>
</div>

Je kent al heel wat voorbeelden van algoritmes in het dagelijks leven:

<div class="dodona-centered-group">
  <img src="media/algoritme_billy.jpg" align="top" width="250px" data-caption="Algoritme: Billy boekenkast van IKEA" />
  <img src="media/algoritme_dagelijksekost.jpg" align="top" width="250px" data-caption="Algoritme: Kookboek Dagelijkse Kost van Jeroen Meus" />
  <img src="media/algoritme_flowchartcorona.jpg" align="top" width="250px" data-caption="Algoritme: Wanneer moet je je laten testen op corona?"/>
</div>

Een algoritme wordt een programma als het geschreven wordt op zo’n manier dat het rechtstreeks kan uitgevoerd worden door een computer.

<img src="media/algoritme_funnypython.jpg" width="300px" data-caption="Python programma" />

## Algoritmisch denken

<div class="callout callout-info">
  <p>...algoritmes domineren de wereld. Ze bepalen uw Google-zoekresultaten, Wazen u door de ochtendspits, houden uw mailbox spamvrij. Algoritmes leiden ons leven in nagenoeg elk opzicht. <i>Frederik De Bosschere (VRT NWS  <a href="https://www.vrt.be/vrtnws/nl/2017/12/04/opinie-frederik-de-bosschere-algoritmes/">04-12-2017</a>)</i></p>
</div>
  
Algoritmen vormen de bouwstenen van onze digitale samenleving. De volgende video is een ideale smaakmaker om je warm te maken voor algoritmisch denken of computationeel denken.

<div align="center">
<iframe width="560" height="315" src="https://www.youtube.com/embed/nKIu9yen5nc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

