<div class="callout callout-info">
  <h4>Eindterm: computationeel denken</h4>
  <p>De leerlingen ontwerpen algoritmes om problemen digitaal op te lossen. </p>
</div>

# Wat is een algoritme?
<div class="callout callout-danger">
  <p>Een algoritme is een geheel aan instructies die stapsgewijs uitgevoerd kunnen worden om een probleem op te lossen.</p>
</div>

Je kent al heel wat voorbeelden van algoritmes in het dagelijks leven:

<div class="dodona-centered-group">
  <img src="media/algoritme_billy.jpg" align="top" width="250px" data-caption="Algoritme: Billy boekenkast van IKEA" />
  <img src="media/algoritme_dagelijksekost.jpg" align="top" width="250px" data-caption="Algoritme: Kookboek Dagelijkse Kost van Jeroen Meus" />
  <img src="media/algoritme_flowchartcorona.jpg" align="top" width="250px" data-caption="Algoritme: Wanneer moet je je laten testen op corona?"/>
</div>

Een algoritme wordt een programma als het geschreven wordt op zo’n manier dat het rechtstreeks kan uitgevoerd worden door een computer.

<img src="media/algoritme_funnypython.jpg" width="300px" data-caption="Python programma" />

# Wat is computationeel denken?
Een computer wint gemakkelijk van een schaakmeester of de beste Go-speler. En Google Assistent kan met artificiële intelligentie een afspraak bij de kapper maken. 
Maar toch zijn computers niet slim. Ze voeren instructies uit die mensen hebben geprogrammeerd. Computationeel denken is niet gewoon programmeren, maar **gaat om het denkniveau daarboven**.

<div class="callout callout-info">
  <p>Computationeel denken is problemen op zo een manier benaderen dat computers kunnen gebruikt worden om ze op te lossen. ~ Jeanette Wing ~</p>
</div>

Computationeel denken is handelingen op een zodanige manier beschrijven dat gebruikers, als ze die handelingen nauwgezet volgen, altijd het gewenste resultaat bekomen. Een verzameling van opeenvolgende handelingen noemen we een **sequentie**. In de informatica bedoelen we met computationeel denken het benaderen van problemen op een manier zodat computers kunnen worden gebruikt om ze op te lossen. Computationeel denken kan concreter gemaakt worden door het op te splitsen in een aantal concepten en aanpakken. Deze concepten proberen we duidelijker te maken doorheen deze cursus.

![Overzicht computationeel denken](media/vertaling_barefoot.jpg){:data-caption="Overzicht computationeel denken"}

## Decompositie
De eerste stap is decompositie. Je kan dit vergelijken met segmenteren: het gegeven probleem wordt opgesplitst in kleinere deelproblemen. Nadien gaan we met elk van de deelproblemen afzonderlijk aan de slag. 

Bijvoorbeeld als we een huis willen tekenen doen we dit niet in één keer. We gaan verschillende delen proberen te herkennen, die we dan afzonderlijk kunnen tekenen. Dus voor het huis zouden we kunnen beginnen met de voorgevel, daarna de rechtergevel, dan het dak, etc.

Om aan decompositie te doen tijdens het programmeren zijn er bepaalde tools ter beschikking om het ons gemakkelijker te maken. In het programmeren spreken we over het gebruik van procedures en **functies**. Decompostie maakt het niet alleen gemakkelijker om het programma te bouwen, maar ook om het programma achteraf sneller terug te begrijpen.

## Patroonherkenning
Nadat we onze deelproblemen hebben bepaald, doen we aan patroonherkenning. We zoeken gelijkaardige eigenschappen waardoor we onze oplossing voor meerdere delen kunnen gebruiken. Zo vermijden we op termijn dubbel werk. 
